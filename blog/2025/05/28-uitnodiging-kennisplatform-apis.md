---
authors: [kennisplatform-apis]
tags: [api, adr, cloudevents, fsc]
---
# Uitnodiging Kennisplatform API's

Op donderdagmiddag 5 juni 2025 heet het Kennisplatform API je van harte welkom voor een nieuwe kennissessie in Meetup Utrecht (boven het Beatrixtheater). De bijeenkomsten van het Kennisplatform API's zijn toegankelijk voor iedereen die kennis wil opsnuiven en delen over het ontwikkelen en inzetten van API's bij de overheid. We beginnen deze bijeenkomst met een korte update over de laatste ontwikkelingen. Vervolgens zijn er parallelle sessies waarin specifieke thema's verder worden uitgelicht. Tussendoor is er ruimschoots de tijd om met de verschillende deelnemers van gedachten te wisselen en bij te praten. Je bent van harte welkom om aan te schuiven.

<!-- truncate -->

## Parallelle sessies

In de eerste ronde parallelle sessies kan je kiezen uit:

1. **Linters voor betere broncode**

    Een linter is een ontwikkelaarstool die broncode analyseert op fouten, kwetsbaarheden en stilistische problemen. Joost Farla en Dimitri van Hees praten je in één van de parallelle sessies graag bij op de voortgang die zij hebben geboekt in de ontwikkeling van een basis linter. Deze is nu uitgewerkt voor geo en voor de API Design Rules, maar is uitbreidbaar naar andere regels.

2. **Notificaties**

    Vorig jaar konden deelnemers in het Kennisplatform onderwerpen aandragen die zij belangrijk vinden. Notificaties was één van de onderwerpen die daarop hoge ogen scoorde. Er is inmiddels een werkgroep van start en in deze sessie praten Tim van der Lippe en Frank Terpstra je bij op de stand van zaken.

In de tweede ronde parallelle sessies kan je kiezen uit:

1. **Het nieuwe API Register**
  
    Het [API Register](https://apis.developer.overheid.nl) wordt vernieuwd. In deze sessie neemt Dimitri van Hees je mee door de mogelijkheden.

2. **Slimme toegangsverlening zonder lock-in: FTV en OpenID AuthZEN**
  
    Fijnmazige autorisatie voor API’s is vaak complex, lastig aan te passen en is overal anders geregeld. Dat kan beter. Michiel Trimpe (architect bij het project Federatieve Toegangsverlening) laat zien hoe toegangsverlening met het AuthZEN NLGov profiel schaalbaar, transparant, flexibel en leveranciersonafhankelijk wordt. Een sessie over veilige en controleerbare toegang tot gegevens - nu én in de toekomst.

## Programma

12.30 uur **Inlooplunch**

13.00 uur **Welkom**

Welkom en presentatie Antoon Bijen en Patrick Klaassen, JustID over CPA Register, Winnaar van de Gouden API 2024

13.30 uur **Parallelle sessies**

14.25 uur **Pauze**

15.00 uur **Parallelle sessies**

15.45 uur **Terugkoppeling**

16.00 - 16.30 uur **Borrel**

## Aanmelden

[Aanmeldformulier voor bijeenkomst Kennisplatform API's](https://www.formdesk.com/geonovum/API2025)
