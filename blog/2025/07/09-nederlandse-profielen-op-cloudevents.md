---
authors: [forum-standaardisatie]
tags: [adr, forum-standaardisatie, cloudevents]
---

# Consultatie NL Profiel CloudEvents en REST API Design Rules 2.0.0

Forum Standaardisatie toetst het verplichten ("Pas toe of leg uit") van NL GOV
profile for CloudEvents en NLGov Rest API Design Rules 2.0 aan de overheid. Via
internetconsultatie.nl kunt u beide voorstellen bekijken en uw mening geven. Dit
kan tot en met dinsdag 5 augustus. Uw inbreng is van groot belang.

<!-- truncate -->

## Om welke verplichting gaat het?

Het gaat om het verplichten ("Pas toe of leg uit") van:

[NL GOV profile for CloudEvents](https://gitdocumentatie.logius.nl/publicatie/notificatieservices/cloudevents-nl/1.0/),
een leveranciersneutrale specificatie voor de gestandaardiseerde,
geautomatiseerde uitwisseling van gebeurtenisgegevens. Dit draagt bij aan een
betere digitale samenwerking binnen en met de Nederlandse overheid.

[Versie 2.0 van NLGov REST API Design Rules](https://gitdocumentatie.logius.nl/publicatie/api/adr/2.0.0/),
een set van basisregels voor een uniforme en eenduidige bouw van REST APIâ€™s.
Deze standaard bevordert de consistentie en samenhang in het gegevenslandschap
van de digitale overheid.

Experts adviseren om beide standaarden te verplichten voor de overheid door deze
te plaatsen op de "Pas toe of leg uit"-lijst.

- [Bekijk de consultatie Cloudevents](https://www.internetconsultatie.nl/cloudevents)
- [Bekijk de consultatie REST API Design Rules 2.0.0](https://www.internetconsultatie.nl/radr2)

## Hoe gaat de procedure verder?

Met de consultaties onderzoekt het Forum Standaardisatie of de expertadviezen
compleet zijn en geeft het belanghebbenden de mogelijkheid om te reageren op de
opgestelde adviezen. Vervolgens brengt het Forum over beide standaarden advies
uit aan het Overheidsbreed Beleidsoverleg Digitale Overheid (OBDO), waarbij
zowel het expertadvies als de reacties uit de publieke consultatie worden
meegenomen.

## Zie ook

Bekijk de
[toetsingsprocedure](https://www.forumstandaardisatie.nl/open-standaarden/toetsen-en-aanmelden)
via de heldere uitlegvideo.
