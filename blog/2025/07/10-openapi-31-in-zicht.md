---
authors: [dimitri-van-hees]
tags:
  [
    openapi,
    oas,
    api,
    json-schema,
    rest,
    webhooks,
    forum-standaardisatie,
    api-design,
    notificaties,
    mtls,
  ]
image: ./img/obdo.jpg
description:
  Ruim zeven jaar geleden werd het traject afgerond om de OpenAPI Specification
  (OAS) op de pas-toe-leg-uit-lijst van het Forum Standaardisatie te krijgen.
  Sindsdien is versie 3.0 de verplichte standaard voor overheids-API's. En dat
  was nog steeds zo, ondanks dat de volgende versie 3.1 al lang beschikbaar is.
  Tot deze week. Het standaardisatieproces voor OpenAPI 3.1 is eindelijk hervat.
  In deze blogpost leggen we uit waarom dit een belangrijke stap is waar veel
  ontwikkelaars op hebben gewacht.
---

import { Blockquote } from "@rijkshuisstijl-community/components-react";

# OpenAPI 3.1 eindelijk in zicht: de voordelen op een rijtje

Ruim zeven jaar geleden werd het traject afgerond om de OpenAPI Specification
(OAS) op de pas-toe-leg-uit-lijst van het Forum Standaardisatie te krijgen.
Sindsdien is versie 3.0 de
[verplichte standaard voor overheids-API's](https://www.forumstandaardisatie.nl/open-standaarden/openapi-specification).
En dat was nog steeds zo, ondanks dat de
[volgende versie 3.1](https://spec.openapis.org/oas/v3.1.0.html) al lang
beschikbaar is. Tot deze week. Het standaardisatieproces voor OpenAPI 3.1 is
eindelijk hervat. In deze blogpost leggen we uit waarom dit een belangrijke stap
is waar veel ontwikkelaars op hebben gewacht.

![Ondergetekende met het bewijs dat OpenAPI verplicht werd gesteld voor REST API's van de overheid, ruim zeven jaar geleden.](img/obdo.jpg)
_Ondergetekende met het bewijs dat OpenAPI verplicht werd gesteld voor REST
API's van de overheid, ruim zeven jaar geleden._

<!-- truncate -->

:::success[**TL;DR**] OpenAPI 3.1 komt eindelijk in beeld als nieuwe standaard
voor overheids-API's. De belangrijkste voordelen op een rij:

- Ondersteuning voor webhooks en mutual TLS
- Volledige compatibiliteit met JSON Schema
- Mogelijkheid tot meerdere examples per veld
- Verbreding van scope: van **REST** naar **HTTP** API's
- Beter hergebruik van externe schema's en tooling

Migratie vanaf 3.0 is meestal eenvoudig en kan grotendeels geautomatiseerd
worden. Daarmee is OpenAPI 3.1 een belangrijke stap vooruit voor iedereen die
werkt aan API's binnen de overheid. :::

## OpenAPI Specification

[OAS](https://www.openapis.org/) is ontstaan uit een samenwerking tussen
verschillende API Description Frameworks, zoals Swagger, RAML en API Blueprint,
met als doel Ã©Ã©n standaard te creÃ«ren voor het machine-leesbaar beschrijven van
REST API's. De eerste versie van OAS werd 3.0 genoemd, omdat het grotendeels
voortbouwde op Swagger 2.x. In mei 2018 werd OpenAPI Specification 3.0 verplicht
gesteld via de pas-toe-leg-uit lijst. In 2021 verscheen versie 3.1, die volgens
het _semver_-principe een minor update zou moeten zijn, maar toch enkele
breaking changes bevatte. Door beperkte ondersteuning in tooling besloot de
expertgroep van het Forum Standaardisatie op 7 december 2022 de upgrade naar 3.1
tijdelijk te pauzeren. Inmiddels zijn we ruim twee jaar verder en is de situatie
duidelijk veranderd. Deze week is dan ook besloten om het standaardisatieproces
voor OpenAPI 3.1 opnieuw op te starten.

:::note[Semver] [Semver](https://semver.org/) staat voor _Semantic Versioning_,
een manier om versienummers van software op een gestructureerde manier op te
bouwen. Het bestaat uit drie delen: `major.minor.patch`. Een verhoging van het
eerste cijfer (`major`) betekent dat er mogelijk breaking changes zijn. Het
tweede cijfer (`minor`) wordt verhoogd bij het toevoegen van nieuwe, compatibele
functionaliteit. Het derde deel (`patch`) geeft kleine, backwards-compatibele
bugfixes aan. Zo kun je aan het versienummer direct zien wat voor soort
wijzigingen je kunt verwachten. :::

## Van "REST" naar "HTTP"

De termen REST, RESTful en REST-ish worden vaak door elkaar gebruikt, maar wat
betekenen ze nu eigenlijk? Volgens de
[oorspronkelijke principes van Roy Fielding](https://ics.uci.edu/~fielding/pubs/dissertation/rest_arch_style.htm)
â€” de bedenker van **RE**presentational **S**tate **T**ransfer â€” moet een API
strikt aan een aantal architectuureisen voldoen om Ã©cht REST te zijn. In de
praktijk zijn er echter veel varianten. Zo is
[OData](https://www.forumstandaardisatie.nl/open-standaarden/odata) een goed
voorbeeld van een _REST-ish_ API: het is resource-gebaseerd en stateless, maar
introduceert een eigen querytaal met parameters als `$filter` en `$expand`. Volg
je de
[API Design Rules](https://developer.overheid.nl/kennisbank/apis/api-design-rules/),
dan is je API waarschijnlijk _RESTful_, omdat operaties zoals
`/v1/gebouwen/_zoek` formeel geen REST zijn, ook al lijken ze er sterk op. Zelfs
[RPC](https://aws.amazon.com/compare/the-difference-between-rpc-and-rest/)-achtige
patronen, zoals `POST /doeIets`, zijn te beschrijven in OAS.

<Blockquote
  attribution=" â€” OpenAPI 3.1 Specification"
  variation="pink-background"
>
"The OpenAPI Specification (OAS) defines a standard, programming language-agnostic interface description for HTTP APIs."
</Blockquote>

<br/>

Met de komst van OpenAPI 3.1 is het bovendien mogelijk om webhooks (HTTP
callbacks) te beschrijven, waardoor het toepassingsgebied van OAS verder wordt
verbreed. Daarom wordt er vanaf versie 3.1 over **HTTP API's** gesproken in
plaats van REST API's. [GraphQL](https://graphql.org/) valt hier overigens
buiten: hoewel het HTTP als transport gebruikt, volgt het niet het HTTP-model
waarop OAS is gebaseerd. OpenAPI is bedoeld voor API's die zich gedragen volgens
de principes van HTTP, niet alleen het protocol gebruiken.

## Webhooks

OpenAPI 3.1 introduceert het nieuwe element `webhooks`, waarmee je asynchrone
HTTP callbacks kunt beschrijven die door de server worden getriggerd,
bijvoorbeeld na een API-call. Hierdoor is het veld `paths` niet langer
verplicht; je kunt nu ook alleen webhooks documenteren als je dat wilt. Een
voorbeeldscenario is dat een client een afbeelding uploadt (1), de API direct
(synchroon) met een `202 Accepted` bevestigt dat de afbeelding is ontvangen (2),
vervolgens de afbeelding verwerkt (3) en na afronding (asynchroon) een callback
naar de client stuurt (4). Afhankelijk van de _retry policy_ is het tenslotte
over het algemeen gebruikelijk om een ontvangen callback netjes te beantwoorden
met een relevante status code (5):

```mermaid
sequenceDiagram
    autonumber
    Client->>API: POST /afbeeldingen image.png
    API->>Client: 202 Accepted
    API->>API: process image.png
    API->>Client: POST /callback-url processed_image.png
    Client->>API: 200 OK
```

De payload van deze callback wordt in OAS 3.1 beschreven met het `webhooks`
element. In dit voorbeeld wordt het verwerkte bestand direct meegestuurd in de
callback:

```yaml
webhooks:
  imageProcessed:
    post:
      requestBody:
        required: true
        content:
          image/png: # een schema is niet nodig voor dit content-type
```

## Mutual TLS

OAS 3.0 ondersteunt de beschrijving van de volgende security schemes:

- HTTP Authentication
- API Keys
- [OAuth 2.0](https://developer.overheid.nl/kennisbank/security/standaarden/oauth)
- [OpenID Connect](https://developer.overheid.nl/kennisbank/security/standaarden/oidc)

Wat ontbrak was Mutual TLS (mTLS): authenticatie op basis van certificaten,
zoals bij
[PKIoverheid](https://developer.overheid.nl/kennisbank/security/standaarden/pkioverheid).
OAS 3.1 ondersteunt dit wÃ©l, waardoor ook HTTP API's van de overheid die op deze
manier beveiligd zijn, dit in OAS 3.1 kunnen uitdrukken:

```yaml
security:
  type: mTLS
```

## Meerdere examples

Waar OAS 3.0 nog Ã©Ã©n `example` bij request en response velden accepteerde,
ondersteunt OAS 3.1 meerdere `examples` in de vorm van een array. `example`
wordt nog wel ondersteund, maar is _deprecated_. Dat betekent dat de
ondersteuning hiervoor in een volgende versie zal verdwijnen. Met meerdere
examples wordt het voor tooling, zoals bijvoorbeeld mocking services,
makkelijker om realistische testdata te kunnen genereren:

```yaml
voornaam:
  type: string
  examples: [Dimitri, Frank, Jaap-Hein, Joost, Martin, Matthijs, Tom, Vivian]
```

## JSON Schema

Tijdens de totstandkoming van OAS 3.0 werd er nog volop gewerkt aan de JSON
Schema standaard. Dat betekent dat de makers van OAS er niet vanuit konden gaan
dat de toenmalige versie van JSON Schema stabiel zou zijn. Om echter wel vooruit
te kunnen met OAS, is er besloten een eigen dialect van JSON Schema vast te
stellen in OAS: het OpenAPI Schema. Na de lancering van OAS 3.0 lanceerde de
JSON Schema werkgroep een stabiele versie (draft 2020) van JSON Schema. Helaas
week deze af van het OAS 3.0 dialect, waardoor JSON Schema niet gebruikt kon
worden in OAS. Immers, tooling die OAS ondersteunde, ging uit van het OAS
dialect en niet van de JSON schema draft.

OAS 3.1 biedt wÃ©l volledige ondersteuning voor JSON Schema. Dit betekent dat
alle tooling die er voor JSON Schema bestaat, ook gebruikt kan worden in
combinatie met API designs. Zo wordt het mogelijk om federatief JSON Schema's te
hergebruiken, zoals in het voorbeeld hieronder wordt geschetst. Een OAS kan dan
bijvoorbeeld verwijzen naar een extern `Organisatie` schema dat reeds
gedefinieerd is voor de API van [TOOI](https://standaarden.overheid.nl/tooi),
welke op haar beurt weer verwijst naar het schema van een `Adres` dat eerder al
door de
[BAG](https://www.geobasisregistraties.nl/basisregistraties/adressen-en-gebouwen)
API is vormgegeven, etc.

```mermaid
classDiagram
  direction TD
  note for Adres "BAG"
  note for Plaats "CBS"
  note for Organisatie "TOOI"

  Api --> Organisatie : $ref
  Organisatie --> Adres : $ref
  Adres --> Plaats : $ref

  class Organisatie["Organisatie.schema.json"]{
    string label
    string uri
    string type
    Adres postAdres
    Adres bezoekAdres
  }
  class Adres["Adres.schema.json"]{
    string straat
    Plaats plaats
  }
  class Plaats["Plaats.schema.json"]{
    string naam
  }
  class Api["openapi.json"] {
    string naam
    Organisatie organisatie
  }
```

Op deze manier wordt herbruikbaarheid een stuk eenvoudiger en hoeft niet
iedereen na te denken over de structuur van een schema; daar is immers al over
nagedacht door iemand anders. Uiteraard betekent dit wel dat er afspraken
gemaakt zullen moeten worden over hoe om te gaan met versionering, caching,
enzovoorts, maar een upgrade naar OAS 3.1 zorgt er in ieder geval voor dat het
technisch mogelijk is om de volledige JSON Schema standaard op deze manier te
benutten.

Dit kan betekenen dat er, naast de API Design Rules, ook zoiets als "JSON Schema
Design Rules" moeten komen. Wij zijn in ieder geval voornemens om alvast een
voorzet te doen door goed naar het JSON Schema register van onze Engelse
collega's van de "Driver & Vehicle Licensing Agency" te kijken, die eerder deze
interessante blogpost schreven over hoe zij het beste uit JSON Schema in
combinatie met OpenAPI 3.1 haalden:
[https://careers.dft.gov.uk/dvla-software-developers-behind-the-screens](https://careers.dft.gov.uk/dvla-software-developers-behind-the-screens).

## Migratie van 3.0 naar 3.1

Om te migreren van 3.0 naar 3.1 dienen er een aantal stappen gezet te worden.
Een gedetailleerde changelog en migratie-instructies vind je op het officiÃ«le
blog van de OpenAPI Initiative:
[https://www.openapis.org/blog/2021/02/16/migrating-from-openapi-3-0-to-3-1-0](https://www.openapis.org/blog/2021/02/16/migrating-from-openapi-3-0-to-3-1-0).

Uit een impact analyse op het huidige API-register blijkt dat er twee changes
van toepassing zijn op de aanwezige API's:

- 15% van de API's maakt gebruik van het keyword `nullable`. Dit moet worden
  aangepast voor volledige compatibiliteit met OpenAPI 3.1, maar veroorzaakt
  geen breaking change in de meeste tooling.
- 3% van de API's gebruikt het keyword `exclusiveMaximum`, wat bij een upgrade
  wel tot breaking changes kan leiden en dus aangepast moet worden.

Gelukkig is het mogelijk om deze aanpassingen automatisch door te voeren met
migratietools zoals bijvoorbeeld
[openapi-format](https://www.npmjs.com/package/openapi-format):

```sh
openapi-format openapi-3.0.json -o openapi-3.1.json --convertTo "3.1"
```

In het
[nieuwe API-register](https://developer.overheid.nl/blog/2025/06/18/het-nieuwe-api-register)
zullen wij deze conversie standaard gaan toepassen, zodat alle API's
probleemloos kunnen overstappen naar OpenAPI 3.1.

## Conclusie

De stap naar OpenAPI 3.1 markeert een belangrijke mijlpaal in de verdere
professionalisering van API-ontwikkeling binnen de overheid. Dankzij de
verbeterde ondersteuning voor moderne API-principes, volledige compatibiliteit
met JSON Schema en betere herbruikbaarheid van gegevensstructuren, biedt deze
versie een solide basis voor de komende jaren. Door tijdig te migreren en
gebruik te maken van de beschikbare tooling, kunnen overheidsorganisaties direct
profiteren van deze vooruitgang. Met het vernieuwde API-register gaan wij in
ieder geval alvast voorsorteren op het logische vervolg: OpenAPI 3.1 als
verplichte standaard voor overheids-API's. Wij kunnen ons in ieder geval niet
voorstellen dat de expertgroep anno 2025 en na het lezen van deze blogpost nog
steeds tegen is. ðŸ˜‰
