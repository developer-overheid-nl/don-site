---
authors: [tom-ootes, dimitri-van-hees]
description:
  Hoe bouwen we binnen de overheid software die betrouwbaar, open en
  herbruikbaar is en goed aansluit op standaarden en beleid? Tijdens
  zoBouwenWijSoftwareBijDeOverheid laten we zien hoe we dat in de praktijk doen.
  Op dinsdag 16 december 2025 nodigen we je uit bij Dev.loer in Utrecht voor een
  inspirerende en vooral hands-on middag. Samen met developers, product owners
  en technische leads van verschillende overheden ontdek je hoe bestaande tools,
  richtlijnen en kennisplatforms je direct kunnen helpen bij jouw
  softwareprojecten.
---

# Zo bouwen wij software bij de overheid: samen leren, bouwen en verbeteren

Hoe bouwen we binnen de overheid software die betrouwbaar, open en herbruikbaar
is en goed aansluit op standaarden en beleid? Tijdens
_zoBouwenWijSoftwareBijDeOverheid_ laten we zien hoe we dat in de praktijk doen.
Op **dinsdag 16 december 2025** nodigen we je uit bij Dev.loer in Utrecht voor
een inspirerende en vooral hands-on middag. Samen met developers, product owners
en technische leads van verschillende overheden ontdek je hoe bestaande tools,
richtlijnen en kennisplatforms je direct kunnen helpen bij jouw
softwareprojecten.

<!-- truncate -->

Binnen de overheid wordt steeds meer software in eigen huis ontwikkeld. Dat is
goed nieuws, want zo houden we grip op kwaliteit, hergebruik en transparantie.
Maar het betekent ook dat we samen moeten leren hoe we dat goed doen: met
gedeelde richtlijnen, open source tools en een community van developers die
elkaar weten te vinden. Tijdens dit evenement komt die community bij elkaar voor
een middag vol code, kaders en samenwerking. Geen praatjes over beleid, maar
concrete voorbeelden van hoe teams binnen de overheid vandaag al bouwen aan
betrouwbare, open en herbruikbare software.

## Waarom dit belangrijk is

De digitale overheid staat voor grote uitdagingen: we willen sneller kunnen
vernieuwen, beter samenwerken over organisaties heen, en voldoen aan strenge
eisen op het gebied van veiligheid, toegankelijkheid, digitale soevereiniteit en
privacy. Dat lukt alleen als we softwareontwikkeling zien als een vak waarin
kennis wordt gedeeld in plaats van telkens opnieuw uitgevonden.

Met initiatieven zoals developer.overheid.nl ontstaat langzaam een gezamenlijke
basis. Een plek waar tools, richtlijnen en praktijkvoorbeelden samenkomen. Het
event _zoBouwenWijSoftwareBijDeOverheid_ is bedoeld om die basis verder te
versterken, door te laten zien wat werkt, en samen te bouwen aan wat beter kan.

## Wat je kunt verwachten

Tijdens de middag delen verschillende overheidsorganisaties hun ervaringen met
hands-on softwareontwikkeling:

- NeRDS leidraad softwareontwikkeling: een richtinggevend kader voor hoe we
  binnen de overheid software ontwerpen, aanbesteden en beoordelen.
- Quality-time: een open source tool van ICTU om softwarekwaliteit inzichtelijk
  te maken en technische schuld te beheersen.
- Casus implementatieondersteuning: een kijkje in de praktijk, waar standaarden
  en architectuurprincipes worden toegepast om beleid Ã©cht werkend te krijgen.
  Deze sessie laat zien hoe samenwerking tussen beleid, techniek en uitvoering
  leidt tot oplossingen die duurzaam zijn en aansluiten op bestaande
  infrastructuren.
- Van standaarden naar een werkende open source API binnen 40 minuten: hoe je
  met de tutorials en tools van developer.overheid.nl binnen 40 minuten een API
  kan ontwikkelen en deze vervolgens verantwoord als open source project kunt
  publiceren.
- De Techradar: waarin we samen bepalen welke talen en frameworks we als
  overheid willen omarmen of juist loslaten.

Tussen de sessies door is er ruimte om ideeÃ«n uit te wisselen, nieuwe tools te
proberen en te ontdekken wat er al allemaal bestaat binnen de rijksbrede
community.

## Samen verder bouwen

Wat dit event bijzonder maakt, is dat het niet alleen over technologie gaat,
maar over samen leren. De kracht van onze digitale overheid ligt niet in
afzonderlijke projecten, maar in de verbinding tussen mensen die bouwen aan
hetzelfde doel: publieke software die betrouwbaar, herbruikbaar en open is.

Of je nu developer, product owner of technisch lead bent, deze middag is een
kans om mee te bouwen aan de toekomst van softwareontwikkeling binnen de
overheid.

## Praktische informatie

Datum: 16 december 2025

Locatie: Dev.loer, Utrecht

### Programma

12.30 â€“ 13.00: Inloop en lunch

13.00 â€“ 13.15: Opening

13.15 â€“ 16.15: Workshops

16.15 â€“ 17.30: Netwerkborrel

### Aanmelden

Deelname is gratis,
[maar je moet je wel eerst even aanmelden](https://www.formdesk.com/geonovum/zoBouwenWijSoftwareBijDeOverheid_16-12-2025)
ðŸ˜‰
