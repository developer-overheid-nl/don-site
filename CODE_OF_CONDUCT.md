Deze communityprincipes hebben we overgenomen van [de gedragscode van Code for NL](https://github.com/codefornl/gedragscode/blob/master/gedragscode_code_for_nl.md).

## Onze community principes

Iedereen die bijdraagt aan [developer.overheid.nl](https://developer.overheid.nl) en aanverwante projecten dient zich in te spannen voor een sfeer waar:

- mensen zich veilig en gerespecteerd voelen;
- mensen hun identiteit vrijelijk kunnen uiten;
- mensen vrij zijn van discriminatie en ongewenst gedrag;
- we uitgegaan van verschillende achtergronden, ziens- en denkwijzen, en het ontdekken daarvan aanmoedigen;
- we minstens zo veel luisteren als praten, en dat aanmoedigen;
- we mensen helpen hun vaardigheden en energie zo productief mogelijk in te inzetten;
- we waardering tonen voor ieders ideeÃ«n, vaardigheden en bijdragen, in ieder geval als inspiratie;
- we digitaal gereedschap maken dat open en vrij is voor publiek gebruik. Daarbij prioriteren we activiteiten die publieke doelen beogen, niet private belangen;
- we relaties en conversaties tussen communityleden, mensen in dienst van de overheid, en community partners altijd respectvol, inclusief en productief houden;
- we de samenstelling van de samenleving zo goed mogelijk vertegenwoordigd willen in de planning, ontwerp, en implementatie van civic tech;
- we extra aandacht besteden aan toegang voor en inspraak van groepen mensen die in democratische processen vaak slecht gehoord worden;
- we belanghebbenden, vertegenwoordigers, en inhoudelijk experts actief bij ontwerp en besluitvorming betrekken.

Mocht er zich een situatie voordoen waar deze waarden in het geding komen dan kan je een berichtje sturen naar onze communitymanager [Tom Ootes](https://codefornl.slack.com/archives/D010ZM2DNNR).