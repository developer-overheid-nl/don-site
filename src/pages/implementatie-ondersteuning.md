# Implementatie ondersteuning API's

Bij het implementeren van nieuwe standaarden en het moderniseren van architecturen is de hoeveelheid keuzes overweldigend. Naast het maken van de juiste architectuurkeuzes kan het implementeren ervan veel uitdagingen met zich meebrengen. Daarom bieden wij - naast de [standaarden](https://www.forumstandaardisatie.nl/open-standaarden) en [referentie architecturen](https://www.noraonline.nl/wiki/NORA_Familie) - gerichte implementatieondersteuning om organisaties te helpen deze uitdagingen aan te gaan en hun digitale dienstverlening te verbeteren.  

Of het nu gaat om het verkennen van standaarden, de ondersteuning bij concrete casussen, of het proces om van de huidige naar de doelarchitectuur te komen, wij staan klaar met advies, praktische ondersteuning en hands-on support voor de engineers van jouw organisatie.  

Daar waar toepassing van verplichte standaarden moeilijk lijkt helpen we graag mee, juist ook om de betrokken standaarden beter te maken: naast het aanbieden van onze kennis en ervaring willen we ook de kennis en ervaring uit de praktijk ophalen en gebruiken voor de verbetering van standaarden.

## Aanleiding

De adoptie van standaarden stagneert, terwijl de digitale uitdagingen bij de overheid toenemen. Op verzoek van het [Ministerie van Binnenlandse zaken en Koninkrijksrelaties (BZK)](https://github.com/MinBZK/) ondersteunt [Geonovum](https://www.geonovum.nl/) daarom overheidsorganisaties bij het toepassen van standaarden en het moderniseren van hun digitale landschap.

## Wat bieden wij?

- **Ondersteuning bij casussen en architectuurvraagstukken:** Wij helpen organisaties bij het oplossen van specifieke vraagstukken en adviseren over de juiste architectuurkeuzes.
- **Begeleiding bij de implementatie van standaarden:** Voor aanbieders en afnemers bieden wij praktische begeleiding bij het toepassen van relevante standaarden in applicaties. Dit gaat twee kanten op, we zorgen op basis van praktijk casussen ook voor wijzigingsverzoeken aan standaarden en hulpmiddelen.
- **Toepassing van federatieve architectuurprincipes:** We ondersteunen bij ontwikkelingen zoals "Data bij de Bron", "Common Ground", "Federated Service Connectivity" en het "Federatief Datastelsel". We concretiseren deze principes naar efficiÃ«ntere en duurzamere oplossingen.

Onze ondersteuning is gericht op het wegnemen van knelpunten en het verbeteren van het gebruik van standaarden, met als doel werkende oplossingen voor bronhouders en het verbeteren van de digitale dienstverlening.

## Wat willen we bereiken?

Door het bieden van implementatie ondersteuning willen we:

- Het gebruik van standaarden in architecturen vergemakkelijken en de implementatie versnellen.
- Duidelijke richtlijnen bieden voor het integreren van standaarden in oplossingen.
- Knelpunten in standaarden identificeren en adresseren, zodat de implementaties soepeler verlopen.
- Kennis borgen: alle inzichten, ervaringen en best practices delen we via [de kennisbank op het developer portaal van de Nederlandse Overheid](/kennisbank), zodat iedereen kan profiteren van de geleerde lessen.

Wij bieden niet alleen de technische expertise, maar zorgen er ook voor dat alle benodigde kennis wordt verzameld en geborgd in een kennisbank, zodat er altijd een referentiepunt is voor de toekomst.

## Met wie doen we dat?

We zijn [Joost Farla](/blog/authors/joost-farla), [Martin van der Plas](/blog/authors/martin-van-der-plas) en [Frank Terpstra](/blog/authors/frank-terpstra). Een team met jarenlange ervaring in het implementeren van API standaarden in software, het opstellen van (solution) architecturen met API standaarden als ook het opstellen beheren, invoeren en uitfaseren van API standaarden.

## Hoe bereik je ons?

Onze experts staan voor je klaar om samen te werken aan de digitale transformatie. Of je nu bezig bent met het optimaliseren van jouw architectuur of worstelt met standaarden in aanbestedingen, wij helpen je verder.

Voor vragen of ondersteuning kun je eenvoudig contact opnemen via: [api@geonovum.nl](mailto:api@geonovum.nl)

Spreek je ons liever persoonlijk aan dan zijn we altijd aan te spreken bij het [Kennisplatform API's](/communities/kennisplatform-apis/).
