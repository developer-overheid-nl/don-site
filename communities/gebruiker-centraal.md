---
tags:
  - "accessibility"
title: "Gebruiker Centraal"
---

[Gebruiker Centraal](https://www.gebruikercentraal.nl/over-gebruiker-centraal/) is een actieve community van en voor professionals die werken aan de dienstverlening en communicatie van de overheid. Het doel is een toegankelijke, bruikbare en begrijpelijke overheid met inclusieve dienstverlening die iedereen kan en wil gebruiken.

### Thema's

De community richt zich op verschillende thema’s:

- **Begrijpelijke tekst en beeldtaal**: communiceren in begrijpelijke woorden, iconen en beelden met de doelgroep.
- **Onderzoeken, testen en meten**: onderzoeken wat de doelgroep wil en meten of testen wat de bedachte oplossing doet.
- **Mensgericht denken en ontwerpen**: niet interne processen, maar de gebruiker centraal zetten in de dienstverlening.
- **Inclusie en digitale toegankelijkheid**: dienstverlening en communicatie toegankelijk en herkenbaar maken voor iedereen.
- **Draagvlak en bewustwording**: draagvlak creëren om als organisatie de gebruiker centraal te stellen, beginnend met bewustwording.

### Activiteiten en hulpmiddelen

Gebruiker Centraal organiseert diverse evenementen, zoals vakinhoudelijke sessies en bijeenkomsten van community’s, die te vinden zijn in hun [agenda](https://www.gebruikercentraal.nl/evenementen/).

Daarnaast bieden ze [hulpmiddelen](https://www.gebruikercentraal.nl/hulpmiddelen/) aan om de dienstverlening en communicatie van organisaties te verbeteren. Ook zijn er verschillende [community’s](https://www.gebruikercentraal.nl/meedoen/) waarin professionals kunnen meedenken en meedoen aan een gebruiksvriendelijke overheid.

### Organisatie

Gebruiker Centraal werkt in opdracht van het ministerie van Binnenlandse Zaken en Koninkrijksrelaties (BZK), met de uitvoering in handen van [ICTU](https://www.ictu.nl/), een onpartijdige advies- en projectorganisatie binnen de overheid.
