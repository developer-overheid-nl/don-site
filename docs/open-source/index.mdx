---
title: "Open Source werken"
tags: ["open-source"]
---

Open source werken is de manier van werken waarbij de makers van systemen de broncode openbaar beschikbaar maken met een opensource-licentie. Hierdoor kan iedereen de software bekijken en hergebruiken. De overheid volgt het beleid ‘Open, tenzij’: software van de overheid moet zoveel mogelijk open source zijn, behalve als er goede redenen zijn om de software niet beschikbaar te maken.

## De voordelen van open source

- **Transparantie & vertrouwen**: Iedereen die dat wil, kan zien hoe de software werkt en in elkaar zit. Dit leidt tot vertrouwen in digitale diensten van de overheid.
- **Samenwerking & innovatie**: Verschillende overheidsinstellingen, ondernemers en inwoners kunnen samenwerken aan software, en van elkaar leren. Ontwikkelaars kunnen gebruikmaken van elkaars ideeën, en samen sneller innoveren.
- **Veilig & betrouwbaar**: Iedereen kan fouten of risico’s ontdekken en onderzoeken. Dit vergroot de veiligheid en betrouwbaarheid van bijvoorbeeld apps en inlogmethodes.
- **Efficiënt & onafhankelijk**: Doordat open software herbruikbaar is, kan open source werken innovatie en ontwikkelprocessen versnellen. Overheden kunnen bijvoorbeeld software van elkaar gebruiken. Dit voorkomt dubbel werk en onnodige kosten. Ook is de overheid niet afhankelijk van één softwareleverancier. Zo voorkom je "vendor lock-in".

## Hoe overtuig ik mijn manager?

Vanuit de community krijgen wij dikwijls de vraag:

> "Mijn collega's en ik willen heel graag open source werken maar onze manager is nog niet overtuigd. Hoe overtuigen we hem of haar?".

Daarom hebben we een [artikel geschreven](/blog/2025/03/17/hoe-overtuig-ik-mijn-manager) waarin we deze vraag behandelen.

## Verder praten

- [Slack Code for NL / #open-werken-best-practices](https://codefornl.slack.com/archives/C01L2643G3W)
- [**Opensourcewerken.nl** / Community: Stel je vraag](https://opensourcewerken.nl/groups/view/75fc54b2-f4bf-4e67-a931-1d5b5b4c038a/open-source-community)

## Bronnen

- [GitHub: Building communities](https://docs.github.com/en/communities)
- [Standaard voor Publieke Code](https://standaardvoorpubliekecode.nl/)
- [GitHub's opensource.guide](https://opensource.guide/)

### Code for NL

Code for NL is een netwerk van developers, designers en andere experts die samenwerken aan digitale toepassingen voor een open, eerlijke en inclusieve samenleving. Het is onderdeel van het internationale Code for All netwerk en richt zich op het verbeteren van digitale publieke diensten en open source-oplossingen binnen de overheid en maatschappelijke organisaties.

- [Naar codefor.nl](https://codefor.nl)

### Opensourcewerken.nl

[Opensourcewerken](https://opensourcewerken.nl) is de community of practice omtrent open source werken van het Ministerie van Binnenlandse zaken.

Je vindt er bijvoorbeeld:

- Een [**uitleg**](https://opensourcewerken.nl/page/view/94ccca61-eac1-4441-b727-47db60661a3e/het-opensource-verhaal) van wat open source werken precies inhoudt.
- Een **[forum](https://opensourcewerken.nl/groups/view/75fc54b2-f4bf-4e67-a931-1d5b5b4c038a/open-source-community)** waarop je kennis en ervaringen kan delen om samen de transitie naar open by default te versnellen.
- Informatie over de **[wet- en regelgeving](https://opensourcewerken.nl/page/view/b28e707b-2731-49bf-bcc6-ac693f1f250a/overzicht-wet-en-regelgeving)** die van toepassing is op open source werken.

Naar de website:
- [opensourcewerken.nl](/communities/open-source-werken)

### TODO Group

De TODO Group is een open-source programma binnen de Linux Foundation dat zich richt op het ondersteunen van bedrijven en organisaties bij het effectief beheren en adopteren van open-source software. De groep bestaat uit experts en vertegenwoordigers van verschillende bedrijven die best practices delen, richtlijnen opstellen en samenwerken aan beleid rondom open source.

Belangrijke activiteiten van de TODO Group:

- Best practices ontwikkelen voor open-source governance en strategieën.
- Hulpmiddelen en richtlijnen aanbieden, zoals policies en templates voor bedrijven.
- Onderzoek en rapporten publiceren over trends en uitdagingen in open source.
- Netwerkmogelijkheden bieden, zodat organisaties ervaringen kunnen delen over open-source management.

TODO Group is met name nuttig voor grote organisaties die open source willen inzetten zonder juridische of organisatorische risico’s. Ze helpen bijvoorbeeld met het opstellen van een Open Source Program Office (OSPO), een afdeling binnen een bedrijf die open-source beleid beheert.

- [Naar de website van TODO Group](https://todogroup.org/)

### OSPO NL

OSPO NL is het Nederlandse kennisnetwerk van OSPO's. Het netwerk is een publiek- private samenwerking dus zowel bedrijven als overheden zijn er welkom.

- [OSPO NL Community](https://ospo-nl.github.io/kennisbank/)

## Artikelen

- [Zo overtuig je je manager ervan dat open source werken slim is](/blog/2025/03/17/hoe-overtuig-ik-mijn-manager)
