---
tags:
  - "security"
  - "ciso"
  - "security-by-design"
---

# BIO

### Kader voor informatiebeveiling binnen de Nederlandse overheid

De Baseline Informatiebeveiliging Overheid (BIO) is een kader dat eisen en
richtlijnen biedt voor informatiebeveiliging binnen de Nederlandse overheid. Het
dient als een gemeenschappelijke standaard die overheidsorganisaties helpt om de
beveiliging van informatie en IT-systemen op orde te brengen en te houden.

:::info[Verplichte standaard]

Op dit moment is
[BIO 1.0](https://bio-overheid.nl/media/13kduqsi/bio-versie-104zv_def.pdf) van
kracht. BIO 2.0 is
[in ontwikkeling](https://minbzk.github.io/Baseline-Informatiebeveiliging-Overheid/).

:::

## Waarom is de BIO in het leven geroepen?

De BIO is in het leven geroepen om organisaties handvatten te geven bij het
organiseren van een consistente en risicogerichte aanpak van
informatiebeveiliging. De BIO standaard is voortgekomen vanuit een aantal
wensen:

#### 1. Samenvoeging van normen

De BIO vervangt sinds 2020 eerdere baselines (BIR, BIG, BIWA en IBI) en brengt
deze samen in één uniforme standaard voor alle overheidslagen (rijksoverheid,
gemeenten, provincies en waterschappen).

#### 2. Gebaseerd op internationale standaarden

De BIO is gebaseerd op de ISO 27001 en ISO 27002, de internationale normen voor
informatiebeveiligingsmanagement.

#### 3. Risicogebaseerde aanpak

De BIO hanteert een risicogebaseerde benadering, waarbij organisaties
maatregelen nemen op basis van de specifieke risico's die zij lopen.

#### 4. Praktische maatregelen

De BIO bevat een control-catalogus met maatregelen en richtlijnen voor
implementatie, afgestemd op verschillende soorten organisaties en risico's.

## Instrumenten

### Baseline Informatiebeveiliging Overheid - Self Assessment

De Baseline Informatiebeveiliging Overheid - Self Assessment (BIO-SA) is een
hulpmiddel dat overheidsorganisaties helpt om zelf te beoordelen in hoeverre zij
voldoen aan de eisen van de Baseline Informatiebeveiliging Overheid (BIO).

De BIO-SA helpt organisaties:

#### 1. Zelfevaluatie uitvoeren

Organisaties kunnen beoordelen hoe goed hun informatiebeveiligingsmaatregelen
overeenkomen met de eisen van de BIO.

#### 2. Risico's identificeren

Het assessment geeft inzicht in eventuele beveiligingsrisico's en waar
verbeteringen nodig zijn.

#### 3. Compliance aantonen

Het biedt een basis om te rapporteren over de mate van naleving van de BIO.

### Bronnen

- [Website van BIO: bio-overheid.nl](https://www.bio-overheid.nl/)
- [DigitaleOverheid.nl over BIO](https://www.digitaleoverheid.nl/overzicht-van-alle-onderwerpen/cybersecurity/bio-en-ensia/baseline-informatiebeveiliging-overheid/)
- [Naar ontwikkelomgeving van BIO2](https://minbzk.github.io/Baseline-Informatiebeveiliging-Overheid/)
- [CIP over BIO](https://www.cip-overheid.nl/producten-en-diensten?type=BIO%20en%20Thema-uitwerkingen)
