---
sidebar_position: 0
---

# API's

Overheidsorganisaties ontwikkelen API's om allerlei data snel, efficiënt en op een gestandaardiseerde manier te delen met andere overheidsorganisaties en andere partijen die met de overheid werken.

API's (Application Programming Interfaces) zijn handig omdat ze interactie tussen verschillende softwaretoepassingen mogelijk maken. Ze dienen als een tussenlaag die applicaties of systemen met elkaar laat communiceren, zonder dat ze direct toegang tot elkaars broncode of onderliggende infrastructuur nodig hebben.

## REST API's

Het meest gebruikte type API wordt een REST API genoemd. Het gebruik van REST API's is om de volgende redenen populair geworden:

- REST API's maken gebruik van HTTP-methoden zoals `GET`, `POST`, `PUT` en `DELETE`, die standaard zijn in webtechnologieën. Hierdoor kunnen ontwikkelaars eenvoudig met een REST API werken zonder uitgebreide training.
- REST API's werken over HTTP, wat betekent dat ze kunnen worden gebruikt door verschillende soorten clients, zoals webapplicaties, mobiele apps en IoT-apparaten, ongeacht het onderliggende platform.
- REST API's maken het mogelijk om onderdelen van een systeem los te koppelen. Front-end en back-end kunnen onafhankelijk van elkaar worden ontwikkeld, wat onderhoud en innovatie vergemakkelijkt. REST API's zijn een logisch onderdeel van een microservices architectuur.
