---
title: "Sjabloon voor richtlijnen"
tags: []
---

# Sjabloon voor richtlijnen, versie 1

Vervang het kopje hierboven door "Richtlijn: _titel van de richtlijn_", bijvoorbeeld "Richtlijn: geautomatiseerd testen".

Begin met een beschrijving van de richtlijn zonder deze te motiveren (dat komt in de volgende sectie).

Leg termen uit en link deze (alleen bij de eerste keer dat ze gebruikt worden) naar openbare glossaries zoals de [Glossary of web terms](https://developer.mozilla.org/en-US/docs/Glossary) van het Mozilla Developer Network (MDN) of het [Online Browsing Platform](https://www.iso.org/obp/ui/en/#home) van de International Standards Organisation (ISO).

Gebruik informele taal. Je kan de lezer aanspreken met "je". Afkortingen schrijf je de eerste keer uit met de afkorting tussen haakjes erachter.

## Rationale: Waarom deze richtlijn?

Vervang in het kopje hierboven "deze richtlijn" door de titel van de richtlijn.

Motiveer waarom de richtlijn bijdraagt aan het realiseren van het principe waar deze onder valt. Noem ook risico's die optreden als de richtlijn niet wordt toegepast.

## Doelgroep: Wie zijn er betrokken bij deze richtlijn?

Vervang in het kopje hierboven "deze richtlijn" door de titel van de richtlijn.

Beschrijf wat betrokken doelgroepen concreet met deze richtlijn kunnen doen. Introduceer eerst de doelgroepen met een zin in de vorm: "De volgende doelgroepen kunnen met geautomatiseerde tests aan de slag: developers en testers.". Vervolgens beschrijf je per doelgroep wat ze kunnen doen: "Developers kunnen...", "Testers beginnen met ...".

## Implementatie: Hoe implementeer je deze richtlijn?

Vervang in het kopje hierboven "deze richtlijn" door de titel van de richtlijn.

### Methoden en technieken

Beschrijf relevante methoden en technieken om de richtlijn te implementeren of uit te voeren. Gebruik per methode of techniek een subparagraaf met de naam van de methode of techniek als kopje. Geef bij elke methode en/of techniek aan of deze verplicht of optioneel is. Verplicht betekent dat je eigenlijk zonder de methode of techniek niet aan de richtlijn kan voldoen.

### Tools

Beschrijf relevante categoriën van tools om de richtlijn te implementeren of uit te voeren. Gebruik per categorie een subparagraaf met de categorie als kopje. Per categorie van tools geef je een aantal bekende voorbeelden. Bij voorkeur open source, maar als de meestgebruikte tools commercieel zijn noem je die ook. Geef bij elke categorie van tools aan of deze verplicht of optioneel is. Verplicht betekent dat je eigenlijk zonder de tool niet aan de richtlijn kan voldoen.

### Gerelateerde richtlijnen

Verwijs hier naar andere richtlijnen binnen de [Leidraad verantwoorde softwareontwikkeling](https://developer.overheid.nl/kennisbank/leidraad/) die deze richtlijn versterken of vice versa. Gebruik "Nog geen" als er geen gerelateerde richtlijnen zijn.

### Succescriteria

Neem in deze sectie twee vragen op en geef bij elke vraag een lijst met criteria:

Wanneer voldoe je aan deze richtlijn?

- Je hebt ...
- Je doet ...

Wanneer ben je echt goed bezig?

- Je meet ...
- Je ondersteunt ...

## Wanneer is deze richtlijn van toepassing?

Geef aan wanneer, dat wil zeggen in welke omstandigheden, deze richtlijn van toepassing is.

## Bronnen

### Wet- en regelgeving

Noem hier wet- en regelgeving die deze richtlijn voorschrijven. Denk aan de European Accessibility Act die accessibility requirements voorschrijft. Gebruik "Geen bekend" als er geen relevante wet- en regelgeving bekend is.

### Standaarden

Noem hier standaarden die door deze richtlijn worden gebruikt of welke met behulp van deze richtlijn deels of geheel worden geïmplementeerd. Denk aan ISO-standaarden en de 'Pas toe of leg uit'-standaarden van Forum Standaardisatie. Gebruik "Geen bekend" als er geen relevante standaarden bekend zijn.

### Communities

Noem hier communities die actief zijn in het werkveld van deze richtlijn. Denk aan een community van testers bij een test-richtlijn. Gebruik "Geen bekend" als er geen relevante communities bekend zijn.

### Literatuur

Geef hier een lijst van relevante literatuur. Gebruik "Geen bekend" als er geen relevante literatuur bekend is. Link naar de literatuur als deze openbaar is.

### Bronnen op developer.overheid.nl

Geef hier een lijst van relevante bronnen op developer.overheid.nl, inclusief links. Gebruik "Geen bekend" als er geen relevante bronnen op developer.overheid.nl bekend zijn.

Noem hier ook het gebruikte sjabloon inclusief link: "Gebruikt sjabloon: [Sjabloon voor richtlijnen, versie 1](./richtlijn-sjabloon-v1.md)."
