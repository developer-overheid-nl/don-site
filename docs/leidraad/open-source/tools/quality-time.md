---
tags:
  - "open-source"
  - "community"
  - "security"
  - "monitoring"
title: "Quality Time"
organization: "https://community.developer.overheid.nl/g/ictu"
---

Dit artikel is geschreven door **Frank Niessink**, Quality Manager bij ICTU

:::info[tl;dr]
Quality-time is een open source tool die je kan helpen de kwaliteit van je maatwerksoftware te bewaken en technical debt te managen.
:::

Mijn werkgever, ICTU, doet projecten met/voor andere overheden om de digitale dienstverlening door de overheid te verbeteren. Vaak ontwikkelen we daarbij maatwerksoftware. Voorbeelden die je misschien kent zijn het [Landelijk Register Kinderopvang](https://www.landelijkregisterkinderopvang.nl) of het [Leeroverzicht](https://www.leeroverzicht.nl).

### Tool voor kwaliteitsmanagers

Om de kwaliteit van de software die we ontwikkelen en/of onderhouden te bewaken hebben we in elk project een kwaliteitsmanager. En om die kwaliteitsmanagers, het softwareontwikkelteam, en andere belanghebbenden, inzicht te geven in de kwaliteit van de software en de ontwikkelprocessen, gebruiken we [Quality-time](https://github.com/ICTU/quality-time).

### Metrics uit allerlei bronnen

Quality-time verzamelt informatie uit [andere tools](https://quality-time.readthedocs.io/en/latest/reference.html#sources) die je toch al gebruikt in je softwareproject, zoals SonarQube, GitLab, Dependency-Track, Jira, Robot Framework, OWASP ZAP, etc., en vergelijkt de meetwaardes met instelbare normen. Op die manier kan Quality-time je waarschuwen als meetwaardes afwijken en welke [metrieken](https://quality-time.readthedocs.io/en/latest/reference.html#metrics) dus aandacht nodig hebben. Denk aan gefaalde testen, nieuwe CVE's, violations uit linters, te veel open bugs, accessibility violations, doorlooptijd van builds, outdated dependencies, etc. etc.

### Technical debt managen

Omdat technical debt onvermijdelijk is, kun je dit in Quality-time expliciet managen. Als een meting niet aan de norm voldoet en je kunt dit niet op korte termijn fixen, accepteer je de meting als technical debt. Vervolgens kun je er een geplande einddatum aan geven en/of een Jira-issue aan koppelen zodat Quality-time je weer kan waarschuwen als je de technical debt niet volgens plan oplost.

Quality-time is open source en beschikbaar via [GitHub](https://github.com/ICTU/quality-time/). De documentatie staat op [Read the Docs](https://quality-time.readthedocs.io/en/latest/). Je draait Quality-time via Docker of Kubernetes.

Wij hebben al jaren veel plezier van Quality-time in onze projecten. Het zou mooi zijn als het ook voor jouw project/organisatie nuttig kan zijn?!

## Externe links

- [Naar de github van Quality-time](https://github.com/ICTU/quality-time)
