---
title: "6. Beveilig systemen en data"
sidebar_position: 6
---

In een wereld die snel verandert en waar geopolitieke verschuivingen plaatsvinden, wordt security een steeds crucialer thema. Het is daarom belangrijker dan ooit om proactief kwetsbaarheden te monitoren en ervoor te zorgen dat software altijd up-to-date is. In dit thema vind je een overzicht van relevante securitystandaarden en beschikbare tools.

## Communities

### Nationaal Cyber Security Centrum (NCSC)

Het Nationaal Cyber Security Centrum (NCSC) is een Nederlandse organisatie die onderdeel uitmaakt van het ministerie van Justitie en Veiligheid. Het NCSC speelt een centrale rol in het waarborgen van cybersecurity binnen Nederland en richt zich op het beschermen van vitale infrastructuur en het ondersteunen van organisaties bij het voorkomen en bestrijden van cyberdreigingen.

- [Naar de website van NCSC](https://www.ncsc.nl/)

### Rijksinspectie Digitale Infrastructuur (RDI)

De Rijksinspectie Digitale Infrastructuur (RDI) is een Nederlandse overheidsorganisatie die valt onder het Ministerie van Economische Zaken en Klimaat. De RDI is verantwoordelijk voor het waarborgen van de beschikbaarheid, continuïteit en betrouwbaarheid van de digitale infrastructuur in Nederland, zodat iedereen kan vertrouwen op een veilige werking ervan.

De RDI houdt toezicht op de naleving van wet- en regelgeving op het gebied van telecommunicatie en IT-netwerken. Dit omvat thema's zoals cyberveiligheid, digitaal veilige apparatuur, kunstmatige intelligentie, 5G, energietransitie, digitale weerbaarheid en frequentiemanagement.

- [Naar de website van RDI](https://www.rdi.nl/)

### Nationaal innovatie centrum privacy-enhancing technologies (nicpet)

Nicpet verzamelt en deelt kennis en ervaring om PETs effectief in te zetten om veilig én ethisch verantwoord data uit te wisselen en te analyseren.

Nicpet is er voor de overheid en de publieke sector en staat open voor alle partijen die beter met gevoelige data om willen gaan.

- [Naar de website van nicpet](https://nicpet.pleio.nl/)

## Bronnen

[Hulp gevraagd! Welke bronnen kunnen we hier opnemen?]
