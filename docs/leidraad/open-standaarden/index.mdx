---
title: "4. Maak gebruik van open standaarden"
sidebar_position: 4
tags: ["interoperability"]
---

Open standaarden zorgen ervoor dat overheidsdiensten en systemen naadloos
samenwerken. Ze bevorderen leveranciersonafhankelijkheid, verminderen kosten en
maken informatie toegankelijker voor burgers en bedrijven. Daarnaast stimuleren
ze innovatie door hergebruik van technologie en bieden ze een stabiele, veilige
basis voor digitale dienstverlening. Kortom, open standaarden maken de overheid
efficiënter, transparanter en toekomstbestendig.

## Belangrijke redenen

- **Innovatie** - Open standaarden stimuleren technologische vooruitgang door
  vrije kennisdeling, samenwerking en de mogelijkheid voor iedereen om bij te
  dragen en voort te bouwen op bestaande technologieën.
- **Interoperabiliteit** - Verschillende systemen, platformen en applicaties
  kunnen naadloos met elkaar communiceren en samenwerken, waardoor
  technologische oplossingen flexibeler en efficiënter worden.
- **Kostenefficiëntie** - Door vendor lock-in te voorkomen en niet afhankelijk
  te zijn van propriëtaire systemen, kunnen organisaties significant besparen op
  infrastructuur-, software- en licentiekosten.

## Bronnen

### Forum Standaardisatie

Forum Standaardisatie is een organisatie in Nederland die zich richt op het
bevorderen van het gebruik van open standaarden binnen de overheid. Dit helpt
overheidsinstanties om efficiënter samen te werken, vendor lock-in te voorkomen
en digitale diensten toegankelijker en veiliger te maken.

##### "Pas-toe-of-leg-uit"-lijst

Het Forum stelt de "Pas-toe-of-leg-uit"-lijst vast, waarop standaarden staan die
verplicht zijn voor overheidsorganisaties, tenzij er een goede reden is om af te
wijken. Denk aan standaarden voor gegevensuitwisseling, digitale identificatie
en webtoegankelijkheid.

- [Naar de website van Standaardisatie](https://forumstandaardisatie.nl)

#### Beslisboom Open Standaarden

Als ontwikkelaar van overheidssoftware is het natuurlijk verstandig om rekening
te houden met standaarden waarvan het gebruik al dan niet wettelijk is
voorgeschreven. Deze 43 standaarden zijn te vinden op de lijst met verplichte
standaarden en de lijst met aanbevolen standaarden, welke in beheer zijn bij het
Forum Standaardisatie. Om te bepalen welke standaarden relevant zijn voor een
project kan er gebruik worden gemaakt van de
[Beslisboom Open Standaarden](https://www.forumstandaardisatie.nl/beslisboom/beslisboom-open-standaarden/).

De verplichting om deze standaarden ook gedurende eigen ontwikkeling van
software of ICT diensten toe te passen, volgt voor de rijksoverheid uit de
[Instructie rijksdienst bij aanschaf van ICT-diensten of ICT-producten.](https://wetten.overheid.nl/BWBR0024717/2008-11-23)
Ook gemeenten, Provincies, Waterschappen en uitvoeringsorganisaties hebben
zichzelf gebonden aan deze beleidsregel en maken waar mogelijk gebruik van deze
open standaarden.

- [Naar de Beslisboom Open Standaarden](https://www.forumstandaardisatie.nl/beslisboom/beslisboom-open-standaarden)

### Interoperable Europe Portal

Het Interoperable Europe Portal is het centrale platform van de Europese Unie
dat interoperabiliteit bevordert en ondersteunt. Het fungeert als een
one-stop-shop voor het ontdekken, delen en hergebruiken van IT-oplossingen en
best practices, met als doel de efficiëntie en effectiviteit van openbare
diensten te verbeteren.

- [Naar de website van Interoperable Europe Portal](https://interoperable-europe.ec.europa.eu/)
