---
title: "9. Integreer technologie in bestaande systemen"
sidebar_position: 9
---

Technologie moet compatibel zijn met bestaande systemen, processen en
infrastructuur binnen de organisatie en flexibel genoeg om aan toekomstige eisen
te voldoen.

## Belangrijke redenen

- **Behouden van bestaande investeringen** - Overheden hebben vaak al
  geïnvesteerd in bestaande systemen en infrastructuur. Integratie voorkomt dat
  deze investeringen verloren gaan en zorgt voor kostenefficiëntie.
- **Lagere adoptie door medewerkers** - Als een nieuwe software-applicatie niet
  wordt geïntegreerd met bestaande systemen, kan de adoptie door medewerkers
  achterblijven.
- **Minimale verstoring van huidige processen** - Integratie zorgt ervoor dat
  bestaande werkprocessen niet onnodig verstoord worden. Medewerkers kunnen
  doorgaan met hun dagelijkse taken zonder grote veranderingen of leercurves.

## Integratie via API's

Het gebruik van API's is een goede manier om datastromen binnen organisaties te
stroomlijnen. Door data toegankelijk te maken vanuit de afdelingen die ervoor
verantwoordelijk zijn, blijft de data bij de bron, terwijl de hele organisatie
profiteert van de beschikbare informatie.

Bekijk het [hoofdstuk over API's](/kennisbank/apis) voor meer informatie.

## Communities

- [Kennisplatform API's](/communities/kennisplatform-apis/)
