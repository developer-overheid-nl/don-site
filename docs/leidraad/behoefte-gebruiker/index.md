---
title: "1. Werk vanuit de behoefte van de gebruiker"
sidebar_position: 1
tags:
  - "ux"
---

Zorg ervoor dat je begrijpt wat je gebruikers drijft en wat dit betekent voor je
project.

## Belangrijke redenen

- Wanneer niet wordt onderzocht welke problemen een gebruiker probeert op te
  lossen, bestaat het risico dat functionaliteiten worden ontwikkeld die
  uiteindelijk niet worden gebruikt.
- Een team dat werkt aan software met daadwerkelijke maatschappelijke waarde
  voor burgers, ervaart meer zingeving.

## Niet-functionele eisen identificeren

Om vast te leggen welke niet-functionele eigenschappen je software moet hebben, identificeer je de niet-functionele eisen van de gebruikers.

- [Richtlijn niet-functionele eisen identificeren](richtlijn-niet-functionele-eisen-identificeren.md).

## User stories

Om op gestandaardiseerde wijze vast te leggen wat je software precies moet
kunnen, kun je user stories gebruiken.

User stories zijn korte, informele beschrijvingen van een functionaliteit of een
feature die een gebruiker van een systeem zou willen hebben. Ze worden vaak
gebruikt in agile softwareontwikkeling om de wensen en behoeften van de
eindgebruikers te begrijpen en te documenteren. Het doel is om de ontwikkeling
te sturen vanuit het perspectief van de gebruiker, zodat de software beter
aansluit bij hun behoeften.

Een typische user story volgt dit format:

Als [type gebruiker], wil ik [doel of actie], zodat ik [wens of voordeel].

Bijvoorbeeld:

- Als _burger_ wil ik _inloggen_ op een overheidswebsite zodat ik mijn
  _belastingaangifte kan indienen_.

## Persona's

Persona's zijn fictieve, representatieve gebruikersprofielen die gebaseerd zijn
op data en inzichten uit gebruikersonderzoek. In UX (User Experience) zijn
persona's bijzonder nuttig om de behoeften, doelen en gedragingen van
verschillende gebruikersgroepen te begrijpen en te visualiseren. Dit helpt om de
ervaring van de gebruiker te verbeteren door te focussen op wat echt belangrijk
is voor de gebruikers van een systeem, product of dienst.

- Lees het artikel van Gebruiker Centraal:
  [Persona’s in be­leid, hoe dan? Zo dan!](https://www.gebruikercentraal.nl/personas-in-beleid-hoe-dan-zo-dan/)

## Communities

- [Gebruiker Centraal](/communities/gebruiker-centraal)
