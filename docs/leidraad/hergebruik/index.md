---
title: "8. Deel, hergebruik en werk samen"
sidebar_position: 8
---

Efficiënte softwareontwikkeling binnen de overheid betekent dat we technologie, data en diensten zoveel mogelijk delen en hergebruiken. Dit voorkomt dubbele inspanningen, bespaart kosten en versnelt innovatie. Door open standaarden te gebruiken en samen te werken, verbeteren we de kwaliteit, veiligheid en interoperabiliteit van systemen. Bovendien zorgt meer transparantie voor betere controle en publieke verantwoording.  

## Belangrijke redenen

- **Voorkomen van dubbele inspanningen** - Overheidsorganisaties hebben vaak vergelijkbare behoeften, hergebruik van bestaande oplossingen bespaart tijd en moeite.  
- **Kostenbesparing** - Minder ontwikkel- en onderhoudskosten door gedeelde software en infrastructuur. Publiek geld wordt efficiënter besteed.  
- **Snellere innovatie** - Kennisdeling versnelt de ontwikkeling van nieuwe oplossingen. Overheden kunnen zo voortbouwen op elkaars werk in plaats van vanaf nul te beginnen.  
- **Hogere kwaliteit en veiligheid**  - Herbruikbare componenten zijn beter getest en onderhouden. Minder fouten, betere beveiliging en robuustere software.  

## Front-end: hergebruik van components

### Organisatiespecifieke design systems
Binnen de front-end kunnen componenten eenvoudig worden hergebruikt. Sommige organisaties hebben hun eigen interne design systems. Voorbeelden hiervan zijn:

- **[Manon](https://github.com/minvws/nl-rdo-manon)**: Het design framework van het Ministerie van Volksgezondheid, Welzijn en Sport.
- **[LUX](https://github.com/nl-design-system/lux)**: Het design system van Logius, gebaseerd op de architectuur van het NL Design System.
- **[Bold](https://www.gebruikercentraal.nl/agenda/design-system-bold-samenwerken-aan-een-betere-gebruikerservaring-belastingdienst/)**: Het design system van de Belastingdienst, gericht op het verbeteren van de gebruikerservaring en toegankelijkheid.

### NL Design System
Naast deze design systems is er ook het overheidsbrede initiatief 'NL Design System'. De community werkt gezamenlijk aan een systeem om makkelijk themes en sets van componenten aan te bieden. Het voordeel van NL Design System is dat je makkelijk componenten kunt hergebruiken van andere projecten die ook NL Design System gebruiken.

Bekijk het [hoofdstuk over NL Design System](/kennisbank/front-end/nl-design-system/) voor meer informatie.

## Checklist, vind bestaande software

Om te voorkomen dat je het wiel opnieuw zelf aan het uitvinden bent kun je de volgende stappen nemen:

- Check onze [API Catalogus](https://apis.developer.overheid.nl/)
- Check onze [repository Catalogus](https://oss.developer.overheid.nl/repositories)
- Stel je vraag in de [Slack van Code for NL](https://codefornl.slack.com/archives/C68APRNNP)

## Maak projecten vindbaar met een `publiccode.yml`

De publiccode.yml standaard is in het leven geroepen om op een gestandaardiseerde manier informatie aan te bieden over een Open Source project. 

- [Over de publiccode.yml standaard](/kennisbank/open-source/standaarden/publiccode-yml)

## Communities

- [Code for NL](/communities/code-for-nl)
- [Digilab](/communities/digilab)
- [Opensourcewerken](/communities/open-source-werken)
- [NL Design System](/communities/nl-design-system)