---
title: "13. Denk na over duurzaamheid"
sidebar_position: 13
tags: ["logging","monitoring"]
---

Duurzaam beheer betekent dat je ervoor zorgt dat je web-applicatie veilig, efficiënt en schaalbaar blijft over de gehele levenscyclus.

## Belangrijke redenen

- **Langdurige functionaliteit en betrouwbaarheid** - Overheidssoftware moet vaak tientallen jaren blijven functioneren. Duurzaam beheer zorgt ervoor dat de applicatie gedurende de gehele levenscyclus veilig, efficiënt en schaalbaar blijft. Dit voorkomt dat software snel veroudert en garandeert dat de oplossing ook in de toekomst blijft voldoen aan de steeds veranderende eisen van gebruikers, technologie en wetgeving.

- **Kostenbeheersing op lange termijn** - Door duurzame softwarepraktijken toe te passen, zoals regelmatige updates en goed beheer, kunnen onverwachte kosten voor het oplossen van beveiligingsproblemen of het herschrijven van verouderde systemen worden voorkomen. Dit maakt het voor de overheid financieel haalbaarder om software op de lange termijn te onderhouden.

- **Veiligheid en privacy** - De overheid behandelt vaak gevoelige informatie, zoals persoonlijke gegevens van burgers. Duurzaam beheer waarborgt dat de software voortdurend beveiligingsupdates ontvangt en kwetsbaarheden tijdig worden opgelost, zodat de privacy en veiligheid van data gewaarborgd blijven. Dit is van cruciaal belang om het vertrouwen van de burger te behouden.

- **Wet- en regelgeving** - De wetgeving verandert regelmatig, en dit geldt ook voor wetgeving rondom privacy, gegevensbeveiliging en digitale toegankelijkheid. Duurzaam beheer houdt in dat de software kan worden aangepast aan nieuwe wettelijke vereisten zonder grote herzieningen, waardoor de overheid compliant blijft met wet- en regelgeving.

- **Klimaatopgave**  - Duurzaam beheer houdt ook in dat de software op een verantwoorde manier wordt onderhouden en beheerd, rekening houdend met ethische principes zoals gelijke toegang, inclusiviteit en milieu-impact.


## Monitor applicaties

Door monitoring in te richten voor applicaties die je in beheer hebt krijg je inzicht in technical-debt en andere factoren waar je rekening mee dient te houden als organisatie.

## Logging

Voor het beheer van applicaties is het van groot belang dat de logging op orde is om te kunnen debuggen. Zorg ervoor dat logging op een toegankelijke manier is georganiseerd.

## Quality-Time

Quality-time is een open source tool die je kan helpen de kwaliteit van je maatwerksoftware te bewaken en technical debt te managen.

- [Naar ons artikel over Quality-Time](/kennisbank/infra/tools/quality-time).
- [Naar de documentatie van Quality-Time](https://quality-time.readthedocs.io/en/latest/)